stite, chi co la cannacca, e collane; e ffattala
bella comme a no Sole, la mesero a na car-
rozza a seje cavalle, accompagnata da staffiere, 
e da pagge de livrera; e ghionta a lo medese-
mo luoco dove era stata l'autra festa, agghion-
ze maraviglia a lo core de le ssore, e ffuoco a 
lo pietto de lo Rrè: ma repartutase, e ghiu-
tole dereto lo servetore, pe non farese arrevare,
jettaie na vranca de perne, e de gioje, dove 
remmase chill'ommo da bene a ppizzoliarennel-
le, ca non era cosa da perdere; Essa ebbe tiem-
po de remmorchiarese a la casa, e de spoglia-
rese conforme a lo ssoleto. Tornaje lo serveto-
re luongo luongo a lo Rrè, lo quale disse, pe'
l'arma de li muorte mieje, ca si tu non truo-
ve chesta, te faccio na 'ntosa, e te darraggio
tanta cauce 'nculo, quanto aje pile a sta var-
va. Venne l'autra festa, e sciute le ssore, essa 
tornaje a lo dattolo, e continunanno la canzona
fatata, fu bestuta soperbamente, e pposta dinto
na carrozza d'oro co ttante serviture attuorno,
che pareva pottana pigliata a lo passiggio 'ntor-
niata de tammare; e ghiuta a fare cannavola a
le Ssore, se partette; e lo servetore de lo Rrè,
se cosette a ffilo duppio co la carrozza. Essa 
vedendo, che sempre l'era a le ccoste, disse
tocca cocchiero, ed ecco se mese la carrozza a 
ccorrere de tanta furia, e ffu cossì granne la 
corzera, che le cascaje no chianiello, che non
se poteva vedere la cchiù ppentata cosa. Lo
servetore, che non potte jognere la carrozza, 
che bolava, auzaje lo chianiello da terra, e lo 
portaje a lo Rrè decennole; quanto l'era soc-
ceduto, lo quale pigliatolo 'nmano disse: Se