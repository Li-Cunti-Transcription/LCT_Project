Taddeo, le disse: si no avere chilla piscinosa, 
che cantare, mi punia a ventre dare, e Gior-
getiello mazzoccare. Lo Prencepe, che s'avea 
fatto mettere la varda da bemaguallà, manna-
je subeto a Zoza, se 'nce lo voleva vennere; 
la quale respose, che n'era mercantessa, ma 
che se voleva 'nduono, se lo pigliasse, ca ne
le faceva no presiento. Taddeo, che allancava
pe ttenere contenta la mogliere, azzò le por-
tasse a luce lo partoro, azzettaje l'offerta: ma 
da llà a quatto autre juorne Zoza aperta la ca-
stagna, ne scette na Voccola co dudece Poleci-
ne d'oro, li quale puoste 'ncoppa la medesema 
fenestra, e biste da la schiava, ne le venne go-
lio dall'ossa pezzelle, e cchiammato Taddeo,
e mostratele accossì bella cosa, le disse: si
chilla Voccola ne pigliare, mi punia a ventre
dare, e Giorgetiello mazzoccare, e Taddeo,
che se lassava pigliare de filatielle, e ghiocare
de coda da sta perra cana, mannaje de nuovo
a Zoza, offerennole quanto sapesse addemman-
nare pe priezzo de accossì bella Voccola, da
la quale appe la stessa resposta de primmo, che 
'nduono se l'avesse pigliata, ca pe termene de 
vennetta 'nce perdeva lo tiempo: e isso, che 
non poteva farene de manco, fece dare da la 
necessetà mazzafranca a la descrezzione; e 
scervecchiannone sto bello voccone, restaje am-
misso da la liberaletà de na femmena, essenno
de natura tanto scarzogne, che no le vastarria-
no tutte le verghe, che beneno dall'India. Ma
passanno autre tante juorne, Zoza aprette la 
nocella, da la quale scette fora na pipata, che 
filava oro, cosa veramente da strasecolare, che 
non accossì ppriesto fu posta a la medesima fe-