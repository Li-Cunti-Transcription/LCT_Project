XXXII.
Bordocchio intanto il fiume avea passato
Soverchiand'ogn'incontro ogni ritegno;
Quando del Potta, che venia, fu dato
Dalla Torre a Gherardo e agli altri il segno,
Se n'avvide Bordocchio, e rivoltato
Di ripassare a suoi facea disegno;
Ma nell'onda il destrier sotto gli cade.
E rimase prigion fra cento spade.
XXXIII.
Quei, ch'erano con lui dianzi passati.
Dal siglio di Rangon tutti fur morti.
E già gli altri fuggian rotti e sbandati,
Del mal configlio lor, ma tardi accorti
Quando in ajuto da' vicini prati
Vider venir correndo i lor consorti
Che del Panaro alla sinistra sponda
Passar più lenti, ov'è più cupa l'onda.
XXXIV.
Gian Maria della Grascia un furbacciotto,
Ch'era di quella squadra il Capitano,
Come vide fuggir dal Campo rotto
Quei di Bordocchio insanguinando il piano;
Rinfacciò lor con dispettoso motto
La fuga vile, e l'ardimento insano:
E furioso i suoi quindi spingendo
Fe de' nemici un potticidio orrendo.
