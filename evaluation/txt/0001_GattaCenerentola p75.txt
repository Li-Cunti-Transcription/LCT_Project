LA GATTA CENNERENTOLA.
TRATTENEMIENTO VI.
De la Jornata I.
ZEzolla 'nvezzata da la Majestra ad acci-
dere la Matreja, e ccredenno, co ffarele 
avere lo Patre pe mmarito, d'essere tenuta 
cara, è pposta a la cucina; ma pe bertute de 
le Ffate, dapò varie fortune, se guadagna  no
Rrè pe mmarito.
Parzero statole l'Ascotante a ssentire lo cun-
to de lo Polece, e ffaccettero na dechiaratoria
d'asenetate a lo Rrè Catammaro, che mmese 
a ttanto riseco lo 'nteresse de lo sango, e la
soccessione de lo stato pe na cosa de vrenna;
ed essenno tutte appilate, Antonella spilaje de
la manera, che ssecota.
SEmpre la 'nvidia ne lo maro de la male-
gnetate appe 'ncagno de vessiche la gualla-
ra, e ddove crede de vedere autro annegato a 
mmaro, essa se trova o sott'acqua, o tozza-
ta a no scuoglio, comme de cierte ffigliole 'n-
vediose me va 'mpeziero de ve contare; sa-
perrite donca, che
Era na vota no Prencepe vidolo, lo quale
aveva na figliola accossì ccara, che non vedeva
pe d'autr'uocchie, a la quale teneva na Ma-
jestra prencepale, che le 'mmezzava le ccate-
nelle, lo punto nn' aiero, le sfilatielle, e l'afre-
co perciato, mostrannole tant'affezzione, che 
non s'abbasta a ddicere. Ma essennose 'nzorato 
de
