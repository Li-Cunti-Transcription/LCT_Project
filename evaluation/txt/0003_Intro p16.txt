venno dato l'utema mano a lo quatro de la
vita, è stato puosto drinto na sebetura, fora le
mmura de la Cetate, dov'è no spettaffio scrit-
to a na preta, che qualesevoglia femmena che
'nchiarrà de chianto 'ntre ghiuorne na lancella,
che llà mmedesemo stace appesa a no crocco,
lo farrà resorzetare, e pigliarrà pe mmarito:
e perchè è 'mpossibele, che duje uocchie omane
pozzano piscioliare tanto, che facciano zeppa
na lancella accossì granne, che leva miezo sta-
to, si non fosse, commo aggio 'ntiso dicere,
chella Geria, che se fece a Romma Fontana
de lagremei io pe vedereme delleggiata, e cof-
fiata da vuje, v'aggio data sta jastemma, la
quale prego lo Cielo, che te venga a colà pe
mmennetta de la 'ngiuria, che mm'è stata fat-
ta. Accossì decenno, sfilaje pe le grade a ba-
scio pe paura de quarche 'ntosa. Ma Zoza a lo
mmedesemo punto rommenanno, e mmazze-
canno le pparole de la Vecchia, le trasette a
la cecotena, a la catarozzola, e botato no
centimmolo de penziere, e no molino de dub-
bie sopra sto fatto, all'utemo tirata co no
straolo da chella passione, che cceca lo jodizio,
e 'ncanta lo descurzo dell'ommo, pigliatose na
mano de scute da li scrigne de lo Patre, se ne
sfilaje fora de lo Palazzo, e tanto camminaje,
che arrivaje a no Castiello de na Fata, co la
quale spaporanno lo core, essa pe ccompassione
de accossì bella Giovane, a la quale erano du-
je sperune a ffarela precepetare, e la poca aje-
tate, e l'ammore sopierchio a cosa scanosciuta,
le deze na lettera de raccommannazione a na
fore soja puro fatata: la quale fattole gran
compremiento, la matina, quanno la notte fa
